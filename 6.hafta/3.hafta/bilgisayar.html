<!DOCTYPE html>
<html lang="tr">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Bilgisayar Parçaları</title>
</head>

<body>
    <p><a href="index2.html">ANA SAYFAYA GERİ DÖN.</a></p>
    <h1>TEMEL BİLGİSAYAR PARÇALARI</h1>
    <hr>
    <h2>Temel Bilgisayar Parçaları Nelerdir?</h2>
    <p>Bugünkü yazımızda bilgisayarda bulunan temel donanımlardan bahsedeceğim. Günümüz teknolojisinde bilgisayarın ne
        kadar önemli bir araç olduğu konusunda hepimiz hemfikirizdir. Bundan ötürü bilgisayarı kullanmaktan öte
        bilgisayarın hangi parçalardan oluştuğunu ve parçaların ne işe yaradığını da bilmenin önemli olduğunu
        düşünüyorum. Yazıya başlamadan önce hangi parçalardan bahsedeceğiz hep beraber göz atalım.</p>

    <ol>
        <li>Anakartlar,</li>
        <li>CPU’lar,</li>
        <li>RAM,ROM,</li>
        <li>Sabit Disk,SSD ve Güç Kaynağı</li>
    </ol>

    <h3>Anakartlar</h3>

    <img src="anakart.webp" height="300">
    <p>Resimde de gördüğünüz gibi anakart, bilgisayardaki en çok yer kaplayan parçalardan birisidir. İlk olarak
        1980'lerde IBM tarafından geliştirilen anakart, bilgisayardaki diğer parçaların çalışmasını , güç dağıtımını ve
        birbirleriyle iletişimini sağlayan karttır. Bilgisayarın performansını da büyük ölçüde etkilediği için donanım
        açısından çok önemli bir parçadır. Anakart üzerinde bulunan saat çipi sayesinde sistem hızı belirlenir. Buna
        FSB’de denir.</p>

    <p>Günümüzde anakartları sadece bilgisayarlarda değil birçok cihazın içerisini açıp incelediğimizde
        karşılaşabiliyoruz. Farklı yerlerde kullanılsalar da görevleri hep aynıdır. Bu görevleri yapması için üzerinde
        birçok entegre devre barındırır. Ayrıca donanımları bağlayabileceğimiz birçok pin ve giriş anakartın üzerinde
        tanımlıdır. Bu pin ve girişler üreticinin ürettiği anakarta göre değişkenlik gösterebilir.</p>

    <p>Anakartın bilgisayardaki diğer parçalarının iletişiminden sorumlu olduğundan bahsetmiştik. Anakart bu iletişimi
        üzerindeki iki adet veri yolu üzerinden yapar. Bunlar kuzey ve güney veri yollarıdır. Kuzey köprüsü CPU, Ekran
        kartı ve RAM’i kontrol ederken, güney köprüsü ise geride kalan giriş ve konnektörlerden sorumludur.</p>

    <p>Anakartın ne olduğunu açıkladıktan sonra bir diğer önemli konu anakart seçimidir. Alınan anakartın diğer
        donanımlarla uyumlu olması bilgisayarın çalışması açısından kritik önem taşımaktadır. Aksi halde anakart üzerine
        taktığımız parçalar çalışmayacaktır.</p>

    <p>XT anakartları kullanılan ilk anakart çeşididir. Bu tarz anakartlara işlemci manuel olarak takılmaz, aldığınızda
        işlemcisi takılı şeklinde alınırdı. XT anakartlarından sonra gelen AT anakartlarında da aynı durum vardır. XT
        anakartlarından farkı ekstradan ISA, PCI gibi veri yollarının kullanılmasıdır. AT anakartlardan sonra ATX
        anakartları gelmiştir. ATX anakartları günümüzde en çok kullanılan anakart modelidir. Bir önceki AT anakartına
        göre giriş ve çıkışları fazladır. Zamanla daha küçük bilgisayarlar için Micro-ATX, Mini-ATX gibi çeşitleri
        çıkmıştır. Son anakart çeşidimiz olan BTX anakartları da diğer anakartlara göre daha iyi soğutma sistemine
        sahiptir.</p>

    <h3>CPU’lar</h3>
    <img src="cpu.webp" height="300">
    <p>CPU(Central Processing Unit), bir bilgisayarın en önemli parçasıdır. Bilgisayarın beyni olarakta isimlendirilen
        bu donanım, sabit disk üzerinden RAM aracılığıyla gelen bilgileri alan, işleyen ve tekrar gönderen bir
        donanımdır. İçerisinde verileri işleyen milyonlarca transistör yer alır. Transistörlerin her biri gelen elektrik
        sinyallerine göre 1 veya 0 değeri alarak gelen veriyi işler. Günümüzde işlemciler bilgisayar dışında birçok
        cihazda bulunmaktadır.</p>

    <p>İşlemcinin yapısında önbellek, ALU ve kontrol birimi bulunur. Önbellek, boyutu RAM ve sabit diske göre oldukça
        küçük olup bilgileri kısa süreliğine tutan bellektir. ALU ise işlemcinin yapması gereken mantıksal ve
        aritmetiksel işlemleri gerçekleştiren birimdir. Son olarak kontrol birimi de gelen komutların doğruluğunu
        kontrol eden birimdir.
    </p>

    <p>İşlemciler çalışma hızlarına göre tek veya çok çekirdekli olabilmektedir. İşlediği saniyede işlem sayısı Mhz
        (saniyede milyon işlem) veya Ghz (saniyede milyar işlem) şeklinde adlandırılır. İşlemcinin hızı anakart üzerinde
        bulunan saate de bağlıdır. Saatin her bir tik atması, bir milyon işlem şeklinde ölçülür. İşlemci hızını ölçmek
        içinse saat hızı ile işlemci hızını çarparız.
    </p>

    <p>İşlemcilerin overclock yapabildiğini duymuşsunuzdur. Overclock (hız aşırtma), işlemcilerin belirli hız sınırının
        üzerinde çıkarak olması gerekenden daha yüksek performansı vermesidir. Overclock yapmak, işlemciyle birlikte
        sistemdeki diğer parçaları da daha hızlı çalışmaya zorlayacağı için parçalar olduğundan fazla ısınır ve bu da
        sistemin ömrünü kısaltır. Bundan ötürü sadece belirli bir noktaya kadar overclock yapılabilmektedir.</p>

    <h3>RAM</h3>
    <img src="ram.webp" height="300">
    <p>Bilgisayar, sabit diskten gelen verileri hızlı işleyebilmesi ve aktarabilmesi için çok hızlı çalışan bir donanıma
        ihtiyaç duyar. İşte bu donanım RAM’dir. RAM (Random Access Memory), belleğindeki verileri kısa sürede bellekte
        tutan ve işleyen bir bileşendir. İçerisine kısa süreliğine bilgiler yollanır ve ardından silinir. Sabit disk ile
        diğer bileşenler arasında bir köprü görevi gördüğü için hızlı çalışması çok kritik önem taşır. Çok hızlı
        çalıştığı için hesaplama gibi işlemleri çok kısa bir sürede yapabilir. İşlemlerde RAM yerine direkt sabit disk
        kullanılmamasının sebebi tam olarak budur. Sabit disklerin hızı RAM’e göre oldukça yavaştır.
    </p>

    <p>RAM’in verileri kısa bir süreliğine tuttuğunu söylemiştik. Bilgisayarı kapatıp açtığımızda kullandığımız
        programların kapanması da RAM’in belleğinin geçici olmasından ötürüdür. Günümüzde kullanılan birçok RAM çeşidi
        mevcuttur. Bunlara örnek olarak DRAM, SRAM, SDRAM veya DDR RAM örnek verebiliriz.
    </p>
    <p>DRAM (Dynamic RAM), en çok kullanılan RAM türlerinden birisidir. Sürekli olarak aktarılan elektriksel gücün
        yenilenmesi (refresh) gerekir. Sebebi ise bilgilerin saklandığı kapasitörlerin yapısıdır.
    </p>
    <p>SRAM (Static RAM), çalışma prensibi gereği DRAM’in zıttı olarak çalışır. Periyodik olarak yenileme gerekmez, var
        olan elektrik sinyali sayesinde bilgileri tutabilir. Normal kullanılan RAM’lere göre daha hızlı bir yapısı
        vardır fakat maliyeti de bir o kadar fazladır.
    </p>
    <h3>ROM</h3>

    <P>ROM (Read Only Memory), RAM’a benzer bir depolama birimidir ancak tek farklı ROM’un kalıcı bellek olmasıdır.
        ROM’un önemli bir farkı da tuttuğu verilerde sadece okumaya izin vermesidir. Yani kullanıcının ROM’daki
        bilgileri değiştirmesi mümkün değildir. Buradaki bilgiler üretici tarafından kodlanır ve bir daha değiştirilmez.
        Kalıcı bir bellek olduğu içinde silinme gibi bir durumu söz konusu değildir. Kullanım amaçlarına göre PROM,
        EPROM, EEPROM gibi türleri vardır.
    </P>
    <h3>HDD</h3>
    <img src="hdd.webp" height="300">
    <p>Hard disk veya HDD’ler bizim kalıcı olarak bilgilerimizi saklayabileceğimiz bir bellektir. RAM’lere göre yavaş
        çalışırlar fakat kapasiteleri çoktur. Bundan ötürü depolama amaçlı kullanılır. hard disklerin yapısında resimde
        gördüğünüz gibi manyetik diskler vardır ve depolama da mıknatıslanma aracılığyla gerçekleşir. Yapısında
        hareketli parçaları olduğu için çalışırken ses çıkarır ve zamanla kullanım ömrü kısalır. Günümüzde hard
        disklerin depolama kapasiteleri tam sayılar şeklinde hesaplansa da bilgisayara takıldığında kapasitesi 2'nin
        katları şeklinde olarak gözükür. Örneğin 250 GB’lık bir hard disk aldığımızda 232 GB gözükmesinin sebebi budur.
        Kullanılan hard diske göre aktarma süresi ve hızı da değişkenlik gösterir.
    </p>
    <p>Hard diskler depolama için 2 farklı yöntem kullanır. Bunlar FAT32 ve NTFS’dir. FAT32, 32 bit adres kullanan ve en
        fazla 4 GB boyutundaki dosyaları destekleyen bir sistemdir. NTFS ise daha yeni bir sistem olup daha fazla
        kapasiteye ve okuma hızına sahip bir sistemdir.
    </p>
    <h3>SSD</h3>
    <img src="ssd.webp" height="300">

    <p>SSD’ler (Solid State Disk), sabit disk ile aynı görevi yapan fakat daha hızlı çalışan bir donanımdır. Ayrıca SSD
        içerisinde hareketli parçalar olmadığından dolayı bilgisayar daha sessiz çalışır ve fiziksel hasarlara daha
        dayanıklıdır. Ancak hard diske göre daha pahalıdır. SSD’ler bilgileri içerisindeki flash bellek çipleri
        sayesinde depolar. Bu çiplere NAND Flash da denilmektedir. Çipler hücrelerinde depoladıkları bit sayısına göre
        SLC, MLC, TLC ve QLC şeklinde 4'e ayrılır. Bu çipler normal bir hard diske göre göre çok hızlı çalıştığı için
        SSD ile çalışan bir bilgisayar hard diskle kullanıma oranla daha hızlı çalışır.
    </p>

</body>

</html>